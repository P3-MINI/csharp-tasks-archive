
Wydział Komunikacji pewnej ważnej instytucji potrzebuje systemu do 
zarządzania bazą zarejestrowanych samochodów. Pomóż im napisać prototyp programu, 
który będzie zarządzał plikami reprezentującymi samochody.

Można założyć, że zawsze rejestracja samochodu będzie postaci 
litery identyfikujące miasto/powiat + spacja + pozostałe litery lub cyfry rejestracji.

Etap I (1 pkt.)
W klasie WydzialKomunikacji dodaj konstruktor bezparametrowy, w którym 
w dowolnej (wybranej przez Ciebie) lokalizacji zostanie utworzony katalog 
o nazwie takiej jak nazwa Wydziału (pole name). Jeśli katalog o takiej nazwie 
już istnieje należy go usunąć (łącznie z zawartością).

W klasie WydzialKomunikacji dodaj metodę void SerializujSamochod 
o parametrach (Samochod s, string path), która dokona serializacji typu soap 
obiektu s do pliku o lokalizacji i nazwie podanych w path.

W klasie WydzialKomunikacji dodaj metodę DeserializujSamochod, która przyjmie 
jeden parametr typu string - ścieżkę pliku, z którego należy 
zdeserializować Samochod i go zwrócić.

Etap II (1 pkt.)
W klasie Samochod dodaj odpowiednie atrybuty i metodę, aby: pole miasto 
nie było zapisywane do pliku podczas serializacji, lecz było wyliczane 
automatycznie po deserializacji samochodu na podstawie rejestracji samochodu 
oraz dołączonego do zadania pliku rejestracje.txt.

Etap III (1 pkt.)
W klasie WydzialKomunikacji stwórz metodę void DodajSamochod z parametrem typu Samochód, 
która zapisze plik z zserializowanym samochodem według następującego schematu:
każda z początkowych (przed spacją) liter rejestracji samochodu to oddzielny zagnieżdżony 
katalog, w ostatnim z nich ma zostać uwtorzony plik o nazwie "{rejestracja_samochodu}.soap"
Przykład: samochód o rejestracji WPI 07BR powinien zostać zapisany do pliku 
"Wydzial Komunikacji\W\P\I\WPI 07BR.soap"
dla samochodu o rejestracji LU 16120 poprawną ścieżką pliku będzie 
"Wydzial Komunikacji\L\U\LU 16120.soap"
Jeśli samochód o podanej rejestracji już istnieje należy wypisać komunikat:
"Samochód o podanej rejestracji istnieje już w bazie"


Etap IV (1 pkt.)
W klasie WydzialKomunikacji stwórz metodę void UsunSamochod, która przyjmie 
rejestrację samochodu (string), który ma zostać usunięty. Metoda sprawdza 
czy samochód o podanej rejestracji został wcześniej zapisany (w strukturze 
katalogów jak w etapie III). Jeśli samochód nie istnieje wypisywany jest komunikat 
"Samochód o rejestracji {rejestracja} nie istnieje w bazie". 
W przeciwnym przypadku plik jest usuwany i wypisywany komunikat:
"Usunięto samochód o rejestracji {rejestracja}"
Uwaga: jeśli usunięcie samochodu spowoduje, że katalog, w którym się on znajdował 
będzie pusty, to również ten katalog powinien zostać usunięty i jeśli usunięcie 
tego katalogu spowoduje, że katalog powyżej będzie pusty, to również powinien on 
zostać usunięty itp. Innymi słowy: żaden z katalogów po usunięciu samochodu nie może być pusty.

Etap V (1 pkt.)
W klasie WydzialKomunikacji dodaj metodę IleDoPrzegladu, która zwróci liczbę 
samochodów w bazie, które mają nieważny przegląd okresowy. Dla uproszczenia 
przyjmijmy, że przegląd jest nieważny jeżeli:
od daty pierwszej rejestracji samochodu minęło więcej niż 5 lat (można przyjąć 5*365 dni) 
oraz od ostatniego przeglądu minął ponad rok (ponad 365 dni)
lub
od daty pierwszej rejestracji samochodu minęło więcej niż 3 lata (można przyjąć 3*365 dni) 
oraz od ostatniego przeglądu minąły ponad 2 lata (ponad 2*365 dni)

(W rzeczywistości według przepisów:
Kolejne badania (przegląd) techniczne są dokonywane:
- do 3 lat od pierwszej rejestracji
- następnie w ciągu 2 lat od pierwszego badania
- corocznie po upływie ww. okresu.)

